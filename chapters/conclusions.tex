\chapter{Conclusioni}
\label{cha:conclusions}
Il tirocinio presso Ontopic mi ha permesso di acquisire nuove competenze sia da un punto di vista puramente tecnico che 
personale. Infatti, per la prima volta ho avuto la possibilità di lavorare su del codice di livello aziendale dove 
l'affidabilità e leggibilità del codice implementato sono gli aspetti più importanti e, da un punto di vista più
pratico, approfondire le mie conoscenze in linguaggi quali Java e SQL. Inoltre ho potuto sperimentare in prima persona cosa significhi lavorare in un team di sviluppatori e come in esso 
vengano divise le responsabilità.

Un altro aspetto fondamentale che ha certamente contribuito all'esito positivo di quest'esperienza è sicuramente il 
mio interesse personale verso il mondo della data integration e dell'analisi dati. Durante questo 
tirocinio ho avuto infatti la possibilità di interfacciarmi con moltissime nuove tecnologie in questo campo come i Virtual Knowledge
Graph e tutti gli standard legati al semantic web (RDF, R2RML, SPARQL, \dots) ad essi associati.

\section{Possibili sviluppi futuri}
\label{sec:conclusions_future}
Il modulo bi-connector al quale ho lavorato durante tirocinio ha ampie potenzialità di crescita. Infatti, nonostante l'estensione
del parser SQL effettuata, moltissime funzionalità di SQL non sono implementate. Questo è particolarmente vero per quanto 
riguarda le funzioni: SQL presenta moltissime funzioni pre-implementate utili che non sono però supportate nel sistema,
come ad esempio buona parte delle funzioni per la manipolazione di date e fusi orari.

Inoltre è possibile allargare il supporto ad altri strumenti di Business Intelligence come ad esempio PowerBI o Qlik. Infatti, 
a seguito della fine del mio tirocinio, si è già iniziato a lavorare per estendere il supporto a PowerBI.

